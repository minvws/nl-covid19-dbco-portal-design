# User / Job stories

## Primaire doelen
* Het verkorten van de tijd per BCO en het verhogen van de kwaliteit daarvan
* Sneller het juiste handelingsperspectief bij de juiste contacten 

## Vertaling doelen naar job stories
Op basis van contextueel onderzoek in het BCO proces hebben we de gestelde doelen en bijbehorende ontwerpuitdaging vertaald in job stories. Elke job maakt een deel van het proces en de daarbij horende context/situatie, doelen en gewenste resultaten concreet. Per job story kan worden beoordeeld in hoeverre het uiteindelijke product deze volledig automatiseert, volledig ondersteunt, deels ondersteunt, of niet ondersteunt. 
In een job story wordt elke ontwerpuitdaging gevat in een taak, daarin worden de aanleiding en context beschreven, de motivatie/het doel en het gewenste resultaat. We volgen het format “Als ik [aanleiding/context], wil ik [motivatie/doel], zodat [gewenst resultaat].

## Job stories werkverdeling
### Nieuwe positieve testuitslagen
* Als ik de nieuwe cases beoordeel, wil ik een totaaloverzicht van alle cases, ongeacht via welke route of systeem ze bij onze GGD zijn binnengekomen, zodat ik voor elke case op dezelfde manier de benodigde werkzaamheden kan (laten) uitvoeren.
* Als een nieuwe case binnenkomt, wil ik vaststellen of het een hernieuwd positief testresultaat binnen een bestaande case betreft, of dat het een nieuwe besmetting is, zodat ik kan bepalen of een nieuw bron- en contactonderzoek opgestart moet worden.
* Als voor een case geen bron- en contactonderzoek hoeft of kan worden uitgevoerd, wil ik dat die case met de juiste vervolgactie wordt opgepakt. 
* Als een nieuwe case binnenkomt, wil ik vaststellen of er voldoende gegevens beschikbaar zijn, om de index te kunnen benaderen. 
* Als een nieuwe case binnenkomt, wil ik indexen die niet door onze GGD moeten worden opgepakt, overdragen aan de GGD van de regio waar de index ingeschreven staat.

### Verdelen bron- en contactonderzoek
* Als een van onze bron- en contactonderzoekers of onze landelijke partner met een case aan de slag gaan, dan wil ik dat ze weten in welke bco-fase onze regio vandaag werkt, zodat ze weten wat er van hen verwacht wordt, en ze precies die werkzaamheden oppakken die bij de huidige prioriteiten passen.
* Als het besluit is gevallen dat een positief testresultaat een nieuwe besmetting betreft en de index bij mijn GGD regio hoort, dan wil ik daarvoor bron- en contactonderzoek opstarten, zodat we grip krijgen en houden op de verspreiding van het virus in onze regio.
* Als een index aan bepaalde voorwaarden voldoet (specifieke beroepsgroep, leeftijd, woonomgeving) wil ik die gericht aan een specifieke medewerker of team toewijzen, zodat zij de case met de gevraagde inhoudelijke kennis en/of met extra prioriteit kunnen oppakken. 
* Als ik verwacht dat een index is besmet in een lopende uitbraak/cluster, dan wil ik deze direct toewijzen aan het team dat met deze uitbraak bezig is, zodat zij deze met de juiste kennis van die uitbraak kunnen oppakken.
* Als de werkvoorraad en de capaciteit bij een specifieke groep medewerkers niet in balans is, dan wil ik dat signaleren, zodat ik medewerkers binnen mijn eigen GGD andere taken kan geven en we het werk dat er ligt tijdig kunnen afronden.
* Als onze eigen GGD vandaag te weinig capaciteit heeft om voor alle nieuwe cases bron- en contactonderzoek uit te voeren, wil ik daarvoor geschikte werkzaamheden overdragen aan onze landelijke partner, zodat de zaken met de hoogste prioriteit alsnog vandaag kunnen worden opgepakt. 
* Als het bron- en contactonderzoek niet door een landelijke partner of door een specifiek team moet worden opgepakt, wil ik dat deze volgens de juiste prioriteit door een beschikbare eigen bron- en contactonderzoeker wordt opgepakt.

### Verdelen nabel-acties 
* Als onze GGD in een bco-fase zit waarin monitoring en follow-up gesprekken worden opgepakt, dan wil ik een overzicht hebben van alle openstaande follow-up of monitoringsgesprekken, zodat ik die kan toewijzen aan het team, de medewerker of de landelijke partner die daarmee aan de slag gaat.
* Als er nabel-acties zijn die samen bij 1 huishouden of instelling horen, dan wil ik die zoveel mogelijk toewijzen aan dezelfde medewerker, zodat de index en contacten die worden gebeld een consistent advies ontvangen en gesprekken efficiënt kunnen worden ingericht.
* Als een aantal contacten die bij dezelfde index horen op dezelfde dag moet worden nagebeld, dan wil ik die zoveel mogelijk toewijzen aan dezelfde medewerker, zodat de beller zich maar 1 keer hoeft te verdiepen in de case en betere en efficiëntere gesprekken kan voeren. 

### Volgen status van het werk
* Als een bron- en contactonderzoek om wat voor reden dan ook niet vordert zoals verwacht, dan wil ik dat signaleren, zodat ik tijdig kan zorgen dat blokkades worden opgelost of capaciteit wordt bijgeschakeld.
* Als de huisgenoten en contacten van een index bekend zijn, dan wil ik weten of deze zijn geïnformeerd, zodat ik iemand kan instrueren dat alsnog te doen als de huidige bco-fase daarom vraagt.
* Als binnen mijn GGD of bij onze landelijke partner ergens in het proces een bottleneck ontstaat, dan wil ik dat weten, zodat we op die plek extra capaciteit kunnen regelen of de bco-fase aanpassen, zodat de werk en capaciteit altijd in balans blijven.
* Als bij een specifieke medewerker structureel werk blijft liggen, dan wil ik signaleren, zodat ik die medewerker de juiste ondersteuning kan bieden.

## Job stories bron- en contactonderzoek

### Algemeen
* Als ik een index ga bellen, wil ik me op basis van de beschikbare informatie een beeld vormen van de casus, zodat ik me kan voorbereiden op het gesprek.
* Als ik een index ga bellen, wil ik weten welke vragen/stappen ik wel en niet moet uitvoeren, zodat ik mijn werk efficiënt kan doen.
* Als ik een index spreek, wil ik in het gesprek voldoende ruimte bieden voor de emoties en gevoelens van de index, zodat deze zich gehoord voelt, en bereid is volledig mee te werken.
* Als ik een index spreek, wil ik de urgentie van het uitvoeren van bron- en contactonderzoek overbrengen op de index, zodat er snel een volledig beeld is over welke (nauwe) contacten gewaarschuwd moeten worden.
* Als ik met een index aan de telefoon ben, wil ik mijn aandacht kunnen richten op het gesprek, zodat ik geen informatie mis en de juiste vragen blijf stellen.
* Als ik een index spreek, wil ik overzicht houden over de case, zodat ik weet waar ik moet doorvragen en waar mogelijk nog blinde vlekken zitten, zodat ik geen risicovolle contacten mis.
* Als in een index spreek, wil ik duidelijkheid krijgen over het moment dat symptomen begonnen, zodat ik kan inschatten in welke periode de index besmettelijk was, en in welke periode de besmetting mogelijk is opgelopen.
* Als ik een index spreek, dan wil ik duidelijkheid krijgen over mogelijke (medische) condities die invloed hebben op de duur van de voorgeschreven isolatie.
* Als ik vermoed dat er medische condities zijn die invloed hebben op het advies dat ik de index moet geven, wil ik daarover overleggen met een arts of supervisor, zodat het advies aan de index is gebaseerd op de juiste medische kennis en inzichten. 
* Als ik de index niet te pakken krijg, dan wil ik dat kunnen vastleggen, zodat ik of iemand anders het op een later moment nogmaals kan proberen.
* Als ik te maken heb met een complexe of nieuwe case, wil ik collega’s met veel ervaring om hulp kunnen vragen, zodat ik zeker weet dat ik de juiste vragen stel en beslissingen maak. 

### Brononderzoek
* Als ik een index spreek, wil ik in kaart brengen waar die allemaal is geweest in de periode voordat de index zelf besmettelijk was, zodat de clusterteams van onze GGD en andere GGD-en dat kunnen gebruiken voor het vinden van brandhaarden en besmettingsketens. 
* Als ik een index spreek die zelf weet of denkt te weten wie de bron van is van de besmetting, dan wil ik mijn analyse daarvan kunnen vastleggen, zodat we dat kunnen gebruiken voor het volgen van besmettingsketens
* Als ik een index spreek die al naar voren is gekomen als contact van een andere index, dan wil ik dat weten, zodat ik sneller en effectiever het brononderzoek kan uitvoeren.

### Contactonderzoek
* Als ik een index spreek, wil ik in beeld hebben wat de index tijdens diens besmettelijke periode allemaal gedaan heeft, zodat ik kan inschatten waar en wanneer zich risicovolle ontmoetingen hebben voorgedaan.
* Als ik me een beeld heb gevormd van alle risicovolle situaties en contexten, wil ik weten welke personen daarbij aanwezig waren, zodat ik kan inschatten wie van hen op welke manier gewaarschuwd moeten worden.
* Als ik weet met welke personen de index in contact is geweest wil ik doorvragen over de aard van het contact zodat ik de contacten in een van de drie categorieën in kan delen.
* Als ik weet wie gewaarschuwd moeten worden, wil ik van deze personen contactgegevens verzamelen, zodat ik contact met ze kan opnemen.
* Als ik via een index contactgegevens van (nauwe) contacten ontvang, wil ik weten wat hun relatie is tot de index, wat de aard was van het contact, en (daarmee) in welke categorie ze vallen, of de index ze zelf al heeft benaderd, en of ik de identiteit van de index mag noemen, zodat ik hen op de juiste manier het juiste handelingsperspectief kan geven. 
* Als ik via de index telefoonnummers het ontvangen, wil ik erop kunnen vertrouwen dat dat de juiste gegevens zijn, zodat ik geen tijd verlies doordat ik mensen niet te pakken krijg.
* Als ik via de index e-mailadressen heb ontvangen, wil ik erop kunnen vertrouwen dat e-mails die ik naar die adressen stuur daadwerkelijk aankomen en gelezen worden, zodat ik zekerheid heb dat de ontvangers juist geïnformeerd zijn.
* Als ik juiste contactgegevens heb ontvangen, wil ik de deze kunnen gebruiken om alle contacten het juiste handelingsperspectief te geven, zodat iedereen weet wat van hem/haar verwacht wordt.
* Als ik een index aan de lijn krijg die de uitslag van de test al heeft gehoord, wil ik dat de index zelf geen onjuiste conclusies heeft getrokken over de categorisering van contacten, zodat contacten altijd het juiste handelingsperspectief krijgen.

### Handelingsperspectief
* Als ik de index of (nauwe) contacten spreek, wil ik hen duidelijk uitleggen aan welke maatregelen zij zich moeten houden, zodat ze het virus niet verder verspreiden
* Als het handelingsperspectief is veranderd, wil ik daarvan op de hoogte zijn, zodat ik weet wat ik de index of diens (nauwe) contacten moet vertellen.
* Als ik een index of (nauwe) contacten spreek, wil ik hen de afspraken / het handelingsperspectief direct e-mailen, zodat ze wat we besproken hebben nog eens rustig kunnen nalezen, en de kans op opvolgen het grootst is.
* Als ik een index of (nauw) contact een e-mail heb gestuurd, wil ik het weten als die e-mail niet goed is aangekomen, zodat ik het e-mailadres eventueel nog kan (laten) controleren en de mail opnieuw kan sturen.
* Als ik (nauwe) contacten spreek, wil ik met hen verifiëren of de aard, duur en afstand van het contact overeenkomen met wat ik van de index heb vernomen, zodat ik de categorisering eventueel kan bijstellen.
* Als ik (nauwe) contacten spreek, wil ik aanvullende informatie over de context en situatie van het contact verwerken, zodat niet via de index geïdentificeerde contacten alsnog kunnen worden meegenomen.

### Case of werkdag afronden
* Als ik klaar ben met een case, of klaar ben met mijn dienst, wil ik vastleggen hoe ver ik met mijn werk ben gekomen, zodat mijn werkverdeler en collega’s nog openstaand werk makkelijk kunnen oppakken.

### Administratie en vastlegging
* Als ik de gegevens van een index of diens nauwe contacten ontvang, wil ik die zonder moeite kunnen gebruiken om contact met hen op te kunnen nemen, zodat ik mijn tijd en aandacht efficiënt kan besteden. 
* Als ik de gegevens van een index of (nauw) contact in het systeem zet, wil ik voorkomen dat mensen dubbel in het systeem komen, zodat ik en mijn collega’s geen belangrijke informatie over het hoofd zien.
* Als ik de gegevens van een mogelijke besmettingslocatie in het systeem zet, dan wil ik erop kunnen vertrouwen dat andere indexen die op diezelfde locatie zijn geweest op dezelfde manier worden geregistreerd, zodat we geen mogelijke uitbraken missen.
* Als ik een case van iemand anders overneem, wil ik me goed kunnen inlezen en een beeld krijgen van dat wat er is besproken en gevonden is, zodat er geen zaken dubbel worden uitgevraagd en ik goed voorbereid aan het gesprek kan beginnen.
* Als ik een case van iemand anders oveneem of een quarantainegeval monitor, dan wil ik weten hoe het vorige gesprek verlopen is (moeizaam, boos, coöperatief), zodat ik daar rekening mee kan houden.

### Job stories monitoring & follow-up
* Als ik een follow-up gesprek met een index ga doen, wil ik een goed beeld hebben van de situatie van de persoon die ik ga bellen, en voorgaande gesprekken en daarin gemaakte afspraken (inclusief onderbouwing), zodat ik weet wat ik kan verwachten en een goed gesprek kan voeren. 
* Als ik een follow-up of monitoringsgesprek doe of ga doen, wil ik weten of de de persoon die ik ga bellen huisgenoten heeft die ook in isolatie of quarantaine zitten, zodat ik daar tijdens het gesprek rekening mee kan houden, en eventueel openstaande acties voor die personen ook mee kan nemen.
* Als ik een follow-up of monitoringsgesprek uitvoer, wil ik daarvan een verslagje maken, zodat collega’s die later met dezelfde persoon spreken, ook weten wat is besproken en afgesproken.
* Als ik een index of contact niet kan bereiken, wil ik dat vastleggen in het dossier, zodat bij herhaalde mislukt contact een alternatief communicatie-kanaal kan worden ingezet.
* Als ik een contact bel en verneem dat die zich inmiddels heeft laten testen én positief is, wil ik het contactdossier koppelen aan de betreffende case, zodat de mogelijke besmettingsketen ook voor analisten duidelijk is. 

### Job stories clusteranalyse
* Als meerdere indexen in hun besmettelijke periode op een specifieke plek in mijn GGD regio zijn geweest, dan wil ik dat weten, zodat ik mogelijke besmettingshaarden snel kan opsporen en verdere verspreiding kan tegengaan
* Als in mijn GGD regio nieuwe besmettingen worden geconstateerd op artikel 26 locaties, dan wil ik dat weten, zodat ik extra alert kan zijn op mogelijke besmettingshaarden en verdere verspreiding kan tegengaan.
* Als ik een cluster van besmettingen op 1 locatie analyseer, wil ik weten met wie ik op die locatie contact kan opnemen, zodat ik met die persoon genomen en te nemen maatregelen kan bespreken.
* Als ik contact heb met een locatie, dan wil gemaakte afspraken vastleggen en follow-up acties klaarzetten, zodat we pro-actief kunnen blijven handelen.
* Als ik een mogelijke besmettingscluster heb geïdentificeerd, wil ik afspraken en beleid rondom die cluster vastleggen, zodat ik of mijn collega’s later kunnen terugzien wat die afspraken waren, en of het afgesproken beleid het beoogde effect heeft gehad.
* Als ik een mogelijke besmettingscluster analyseer, wil ik kunnen zien of indexen die op locatie zijn geweest, ook in andere besmettingsclusters zijn geweest, zodat ik kan vaststellen waar de daadwerkelijke bron van de besmetting is ligt.
* Als ik erachter kom dat een of meerdere indexen op meerdere locaties zijn geweest, en de besmettingen op die locaties aan elkaar gerelateerd zijn, dan wil ik de besmettingsketens over die verschillende locaties in kaart brengen zodat ik beter begrijp hoe het virus zich verspreidt.
* Als ik een mogelijke besmettingscluster analyseer, wil ik meer weten over de specifieke locatie, de lokale situatie en context, zodat ik een inschatting kan maken of de kans bestaat dat een uitbraak op die locatie tot veel nieuwe besmettingen zal leiden. 
* Als ik een mogelijke besmettingscluster analyseer, wil ik weten of er in de geografische omgeving van die locatie meer uitbraken lopen, zodat ik inschatten of ze mogelijk gerelateerd zijn.
* Als een index zorgen heeft geuit over de besmettingsrisico’s op een specifieke locatie, dan wil ik dat die zorgen kunnen teruglezen op het moment dat ik met die locatie aan de slag ben, zodat ik me een goed beeld kan vormen van de situatie ter plekke.
* Als ik de bezoeken van een index aan een locatie analyseer, wil ik kunnen vaststellen of het waarschijnlijk is dat de index de besmetting op de locatie heeft opgelopen of juist anderen op die locatie heeft besmet, zodat besmettingsketens duidelijk worden.
* Als er nieuwe besmettingen worden gemeld die betrekking hebben op lopende uitbraken in mijn GGD regio, wil ik daarvan meteen op de hoogte zijn, zodat ik kan inschatten of de gemaakte afspraken afdoende zijn, of nieuwe maatregelen nodig zijn. 
* Als indexen van buiten mijn GGD regio voor of tijdens hun besmettelijke periode op locaties in mijn GGD regio zijn geweest, wil ik daarvan ook op de hoogte zijn, zodat we geen mogelijke uitbraken over het hoofd zien.
* Als er nieuwe besmettingsclusters in mijn GGD regio ontstaan, wil ik daarvan andere partijen en bestuurders in de veiligheidsregio op de hoogte stellen, zodat zij ook de juiste maatregelen kunnen nemen. 


## Job stories voor burgers 

* zie [job stories GGD Contact app](https://github.com/minvws/nl-covid19-dbco-app-design/blob/main/job-stories.md)
